# -*- mode: mandoku-view -*-
#+TITLE: 齊東野語
#+DATE: 2019-03-29 21:35:05.103688
#+PROPERTY: ID KR3j0134
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 6
<pb:KR3j0134_WYG_006-1a>¶
　　欽定四庫全書¶
¶
　　齊東野語卷六¶
¶
　　宋　周密　撰¶
¶
　　紹興御府書畫式¶
¶
　　思陵妙悟八法留神古雅當干戈俶擾之際訪求法書¶
名畫不遺餘力清閒之燕展玩摹搨不少怠葢睿好之¶
篤不憚勞費故四方爭以奉上無虛日後又於𣙜塲購¶
北方遺失之物故紹興内府所藏不減宣政惜乎鑒定¶
<pb:KR3j0134_WYG_006-1b>¶
諸人如曹勛宋貺龍大淵張儉鄭藻平協劉炎黄冕魏¶
茂實任原輩人品不髙目力苦短凡經前輩品題者盡¶
皆拆去故今御府所藏多無題識其源委授受歲月攷¶
訂邈不可求為可恨耳其装標裁制各有尺度印識標¶
題具有成式余偶得其書稍加攷正具列於後嘉與好¶
事者共之庶亦可想像承平文物之盛焉¶
¶
　　出等真跡法書兩漢三國二王六朝隋唐君臣墨跡¶
(並係御題僉各書妙字)¶
¶
<pb:KR3j0134_WYG_006-2a>¶
　　用克絲作樓臺錦褾　　青緑簟文錦裏¶
¶
　　大薑牙雲鸞白綾引首　髙麗紙贉¶
¶
　　上等白玉碾龍簮頂軸(或碾花)¶
¶
　　檀香木桿　　　　　　鈿匣盛¶
¶
　　上中下等唐真跡(内上中等並降付米友仁跋)¶
¶
　　用紅霞雲錦褾　　　　碧鸞綾裏¶
¶
　　白鸞綾引首　　　　　高麗紙贉¶
¶
　　白玉軸(上等用簮頂餘用平等)　　檀香木桿¶
¶
<pb:KR3j0134_WYG_006-2b>¶
　　次等晉唐真跡(并石刻晉唐名帖)¶
¶
　　用紫鸞鵲錦褾　　　　碧鸞綾裏¶
¶
　　白鸞綾引首　　　　　蠲紙贉¶
¶
　　次等白玉軸¶
¶
　　引首後贉卷縫用御府圖書印¶
¶
　　引首上下縫用紹興印¶
¶
　　鈎摹六朝真跡(並係米友仁跋)¶
¶
　　用青樓臺錦褾　　　　碧鸞綾裏¶
¶
<pb:KR3j0134_WYG_006-3a>¶
　　白鸞綾引首　　　　　高麗紙贉¶
¶
　　白玉軸¶
¶
　　御府臨書六朝羲獻唐人法帖并雜詩賦等(内長篇不用邊道依古厚紙¶
不揭不背)¶
¶
　　用毬路錦　　　　　　衲錦¶
¶
　　杮紅龜背錦　　　　　紫百花龍錦¶
¶
　　皂鸞綾褾等　　　　　碧鸞綾裏¶
¶
　　白鸞綾引首¶
¶
<pb:KR3j0134_WYG_006-3b>¶
　　玉軸或瑪瑙軸臨時取㫖¶
¶
　　内趙世元鈎摹者亦用衲錦褾¶
¶
　　蠲紙贉　　　　　　　瑪瑙軸¶
¶
　　並降付荘宗古鄭滋今依真本紙色及印記對様¶
荘造将元拆下舊題跋進呈揀用¶
¶
　　五代本朝臣下臨帖真跡¶
¶
　　用皂鸞綾褾　　　　　碧鸞綾裏¶
¶
　　白鸞綾引首　　　　　夾背蠲紙贉¶
¶
<pb:KR3j0134_WYG_006-4a>¶
　　玉軸或瑪瑙軸¶
¶
　　米芾臨晉唐雜書上等¶
¶
　　用紫鸞鵲錦褾　　　　紫駞尼裏¶
¶
　　楷光紙贉　　　　　　次等簮頂玉軸¶
¶
　　引首前後用内府圖書内殿書記印或有題跋於¶
縫上用御府圖籍印最後用紹興印並降付米友¶
仁親書審定題於贉卷後¶
¶
　　蘇黄米芾薛紹彭蔡襄等雜詩賦書簡真跡¶
¶
<pb:KR3j0134_WYG_006-4b>¶
　　用皂鸞綾褾　　　　　白鸞綾引首¶
¶
　　夾背蠲紙贉　　　　　象牙軸¶
¶
　　用睿思東閤印内府圖記¶
¶
　　米芾書雜文簡牘¶
¶
　　用皂鸞綾褾　　　　　碧鸞綾裏¶
¶
　　白鸞綾引首　　　　　蠲紙贉¶
¶
　　象牙軸¶
¶
　　用内府書印紹興印¶
¶
<pb:KR3j0134_WYG_006-5a>¶
　　並降付米友仁驗定令曹彦明同共編類等第每¶
十帖作一卷¶
¶
　　内雜帖作冊子¶
¶
　　趙世元鈎摹下等諸雜法帖¶
¶
　　用皂木錦褾　　　　　瑪瑙軸¶
¶
　　或牙軸¶
¶
　　前引首用機暇清賞印縫用内府書記印後用紹¶
興印仍将原本拆下題跋㨂用¶
¶
<pb:KR3j0134_WYG_006-5b>¶
　　六朝名畫横卷¶
¶
　　用克絲作樓臺錦褾　　青絲簟文錦裏¶
¶
　　次等用碧鸞綾裏¶
¶
　　白大鸞綾引首　　　　髙麗紙贉¶
¶
　　出等白玉碾花軸¶
¶
　　六朝名畫掛軸¶
¶
　　用皂鸞綾上下褾¶
¶
　　碧鸞綾託褾(全軸)　　　　檀香軸桿¶
¶
<pb:KR3j0134_WYG_006-6a>¶
　　上等玉軸¶
¶
　　唐五代畫横卷(皇朝名畫同)¶
¶
　　用曲水紫錦褾　　　　碧鸞綾裏¶
¶
　　白鸞綾引首　　　　　玉軸¶
¶
　　或瑪瑙軸(内下等并謄本用皂褾雜色軸)蠲紙贉¶
¶
　　唐五代皇朝等名畫掛軸並同六朝装褫軸頭旋¶
取㫖¶
¶
　　蘇軾文與可雜畫(姚明装造)¶
¶
<pb:KR3j0134_WYG_006-6b>¶
　　用皂大花綾褾　　　　碧花綾裏¶
¶
　　黄白綾雙引首　　　　烏犀或瑪瑙軸¶
¶
　　米芾雜畫横軸¶
¶
　　用皂鸞綾褾　　　　　碧鸞綾裏¶
¶
　　白鸞綾引首　　　　　白玉軸¶
¶
　　或瑪瑙軸¶
¶
　　僧梵隆雜畫横軸(陳子常承受)¶
¶
　　樗蒲錦褾　　　　　　碧鸞綾裏¶
¶
<pb:KR3j0134_WYG_006-7a>¶
　　白鸞綾引首　　　　　瑪瑙軸¶
¶
　　諸畫並用乾卦印下用希世印後用紹興印¶
¶
　　諸畫装褫尺寸定式¶
¶
　　大整幅上引首三寸　下引首二寸¶
¶
　　小全幅上引首二寸七分¶
¶
　　下引首一寸九分　經帶四分¶
¶
　　上褾除打擫竹外淨一尺六寸五分¶
¶
　　下褾除上軸外淨七寸¶
¶
<pb:KR3j0134_WYG_006-7b>¶
　　一幅半上引首三寸六分¶
¶
　　下引首二寸六分　經帶八分¶
¶
　　雙幅上引首四寸　下引首二寸七分¶
¶
　　上褾除打擫竹外淨一尺六寸八分¶
¶
　　下褾除上軸桿外淨七寸三分¶
¶
　　兩幅半上引首四寸二分¶
¶
　　下引首二寸九分　經帶一寸二分¶
¶
　　三幅上引首四寸四分　下引首三寸一分¶
¶
<pb:KR3j0134_WYG_006-8a>¶
　　經帶一寸三分¶
¶
　　四幅上引首四寸八分　下引首三寸三分¶
¶
　　經帶一寸五分¶
¶
　　横卷褾合長一尺三寸(髙者用全幅)¶
¶
　　引首闊四寸五分(髙者五寸)¶
¶
　　應書畫面僉並用真古經紙隨書畫等第取㫖¶
¶
　　應六朝隋唐出等法書名畫並御臨名帖本朝名¶
臣帖並御書面僉¶
¶
<pb:KR3j0134_WYG_006-8b>¶
　　内中下品並降付書房令裴禧書¶
¶
　　應書畫横卷掛軸並用雜色錦袋複帕象牙牌子¶
應搜訪到書法墨跡降付書房先令趙世元定驗¶
¶
　　品第進呈訖次令荘宗古分㨂付曹勛宋貺張¶
儉龍大淵鄭藻平協黄冕魏茂實任源等覆定¶
驗訖装褫¶
¶
　　應搜訪到名畫先降付魏茂實定驗打千字文號¶
及定驗印記進呈訖降付荘宗古分手装背¶
¶
<pb:KR3j0134_WYG_006-9a>¶
　　應搜訪到古畫内有破碎不堪補背者令書房依¶
¶
　　元樣将本臨摹進呈訖降付荘宗古依元本染¶
古槌破用印装造　劉娘子位並馬興祖謄畫¶
¶
　　應古畫如有宣和御書題名并行拆下不用别令¶
¶
　　曹勛等定驗别行譔名作畫目進呈取㫖¶
¶
　　碑刻横卷定式¶
¶
　　蘭亭闌道高七寸六分¶
¶
　　每行濶八分共二十八行¶
¶
<pb:KR3j0134_WYG_006-9b>¶
　　樂毅論闌道髙七寸五分¶
¶
　　每行濶六分共四十三行¶
¶
　　真草千文闌道高七寸二分¶
¶
　　每行濶八分共二百行¶
¶
　　智永歸田賦闌道高七寸二分半¶
¶
　　每行濶八分共四十四行¶
¶
　　獻之洛神賦闌道高八寸三分¶
¶
　　每行濶六分共九行¶
¶
<pb:KR3j0134_WYG_006-10a>¶
　　枯木賦闌道高九寸九分¶
¶
　　每行濶九分共三十九行¶
¶
　　應古厚紙不許揭薄若紙去其半則損字精神一¶
如摹本矣¶
¶
　　應古畫装褫不許重洗恐失人物精神花木穠豔¶
亦不許裁剪過多既失古意又恐将來不可再¶
背¶
¶
　　應搜訪到法書多係青䦨道絹櫬背唐名士多闌¶
<pb:KR3j0134_WYG_006-10b>¶
道前後題跋令荘宗古裁去上下闌道揀高格¶
者隨法書進呈取㫖揀用依紹興格式装褫¶
¶
　　内府装褫分科引式格式¶
¶
　　粘裁　　摺界　　装背　　染古¶
¶
　　集文　　定驗　　圖記¶
¶
　　按唐藝文志序載四庫装軸之法極其瓌緻六典¶
載崇文館有装潢匠五人即今背匠也本朝祕府¶
謂之装界即此事葢古今所尚云¶
¶
<pb:KR3j0134_WYG_006-11a>¶
　　解頤¶
¶
　　匡衡好學精力絶人諸儒為之語曰無説詩匡鼎來匡¶
説詩解人頤葢言其善於講誦能使人喜而至於解頤¶
也至今俗諺以人喜過甚者云兜不上下頦即其意也¶
本朝盛度以第二名登第其父喜甚頤解而卒又岐山¶
縣樊紀登第其父亦以喜而頤脱有聲如破甕按醫經¶
云喜則氣緩能令人脱頤信非戲語也¶
¶
　　山陵使故事¶
¶
<pb:KR3j0134_WYG_006-11b>¶
　　韓魏公為永昭山陵使事畢而英宗不豫不敢還至四¶
載以永厚陵成復䕶葬於洛陽因上疏云自唐至於五¶
代故事山陵使事訖合行求去遂以司徒兩鎮節鉞判¶
相州元符間章子厚為永泰山陵使有作詞戲之云草¶
草山陵職事厭厭罷相情懐葢謂故事當然也淳熙間¶
高宗山陵欲差五使王季海為首相殊以為憂尤延之¶
時為禮官於是授之以説云今此乃攅宫耳不當置五¶
使季海遂倡其説曰祖宗全盛營陵西洛乃差五使今¶
<pb:KR3j0134_WYG_006-12a>¶
權卜㑹稽止當差總䕶使耳且歲旱民力何以堪之於¶
是止差伯圭充總䕶使洪邁充橋道頓遞使殊不知季¶
海拜高宗朝宰相本無解罷之嫌亦一時不深考典故¶
耳¶
¶
　　胡明仲本末¶
¶
　　胡致堂寅字明仲文定公安國之庶子也将生欲不舉¶
文定夫人夢大魚躍盆水中急往救之則已溺将死矣¶
遂抱以為己子少桀黠難制父閉之空閣中其上有雜¶
<pb:KR3j0134_WYG_006-12b>¶
木過數旬寅盡刻為人形安國曰當思所以移其心遂¶
别置書數千巻於其上年餘悉能成誦不遺一卷遂為¶
名儒及貴顯不復為本生母持服為右正言章夏所劾¶
㑹秦丞相亦惡之遂謫新州安置嘗於謫所著讀史管¶
見數千萬言極意譏貶秦氏如論桑維翰雖因耶律德¶
光而相其意特欲興晉而已固無挾敵以自重刼主以¶
盜權之意猶足為賢等語甚多葢此書有為而作非徒¶
區區評論也及論漢宣帝立皇考廟曰既為伯父母叔¶
<pb:KR3j0134_WYG_006-13a>¶
父母之後而父母亡則當降所生父母而伯父母叔父¶
母之稱昭昭然矣稱謂既如此則三年之喪宜降其服¶
朞又昭昭然矣稱謂既如此服喪又如此則情之主乎¶
内者隆所當隆殺所當殺不敢交奪於幽隱之中又昭¶
昭然矣其論哀帝議立定陶王後曰故為人後者不顧¶
私親安而行之猶天性也當是時而責為人後者絶私¶
親之顧彼反得以旁緣不孝之似而責之顧私親者至¶
以孝自居不顧者反陷於罪辟(云　云)其論晉出帝追封¶
<pb:KR3j0134_WYG_006-13b>¶
敬儒為宋王曰服而或加或降者以恩屈於義也屈所¶
生之恩以伸所厚之義則恩輕而義重矣恩輕而義重¶
則所生父母固可名之曰伯父母叔父母矣為此論者¶
皆是欲借此以自解然持論太過所謂欲葢而益彰前¶
輩葢嘗評之故今詳著始末於此固非敢輕議先儒也¶
若夫定陶立後敬儒封王紛紛為是無定者皆父子私¶
心不能自克互相為欺以致此耳若昭陵立英宗為皇¶
子詔曰濮安懿王之子猶朕之子也思陵立夀皇為皇¶
<pb:KR3j0134_WYG_006-14a>¶
子詔曰藝祖皇帝七世孫也明白洞達大哉王言後世¶
安得而擬議之哉¶
¶
　　詩用事¶
¶
　　糜先生吳之老儒也&KR2064;弇皆其子姪行記問該洽九經¶
註疏悉能成誦場屋之文未嘗謄藁為時嚮慕然垂老¶
連蹇未嘗預貢士籍時吳仲孚(名惟信號菊潭)客吳能詩善絶¶
句糜極稱之以為不可及一日遇諸塗扣以近作吳因¶
朗誦傷春絶句云白髪傷春及一年閒将心事卜金錢¶
<pb:KR3j0134_WYG_006-14b>¶
梨花瘦盡東風嬾商略平生到杜鵑糜老至屈膝拜之¶
曰子真謫仙人也老夫每欲效顰則漢髙祖唐太宗追¶
逐不少置矣葢前輩服善若此陳簡齋嘗語人以作詩¶
之要云天下書雖不可不讀然慎不可有意於用事正¶
謂此也今人或以用事多為博贍誤矣¶
¶
　　王魁傳¶
¶
　　世俗所謂王魁之事殊不經且不見於傳記雜説疑無¶
此事異聞集雖有之然集乃唐末陳翰所編魁乃宋朝¶
<pb:KR3j0134_WYG_006-15a>¶
人是必後人勦入耳按嘉祐中進士奏名訖未御試京¶
師妄傳王俊民為状元不知言之所起亦不知俊民為¶
何人及御試王荆公時為知制誥與楊樂道共為詳定¶
官御試舉人設初考官先定等第復彌之以送覆考再¶
定乃付詳定初發考所等以對覆考如同即已不同則¶
詳其程文為定時荆公以初覆所定第一人皆未允當¶
於行間别取一人為首楊樂道以為不可議未決太常¶
少卿朱從道時為封彌聞之謂同舎曰二公何用力爭¶
<pb:KR3j0134_WYG_006-15b>¶
從道十日前已聞王俊民為状元事必前定二公徒自¶
苦耳既而二人各以己意進禀而詔從荆公之請及發¶
封乃王俊民也後又見初虞世所集養生必用方戒人¶
不可妄服金虎碧霞丹乃詳載其説云状元王俊民字¶
康侯為應天府發解官得狂疾於貢院中嘗對一石碑¶
呼呌不已碑石中若有應之者亦若康侯之奮怒也病¶
甚不省覺取書冊中交股刀自裁及寸左右抱持之遂¶
免出試院未久疾勢亦已平復予與康侯有父祖鄉曲¶
<pb:KR3j0134_WYG_006-16a>¶
之舊又自童稚共筆硯嘉祐中同試於省場傳聞可駭¶
亟自汶拏舟抵彭城時十月盡矣康侯亦起居飲食如¶
故但愔愔不樂或云平生自守如此乃有此疾予亦多¶
方開慰歲暮予北歸康侯有詩送予云寒窗一夜雪紛¶
紛來朔風之子動歸興輕袂飄如蓬問子何所之家在¶
濟水東問子何所學上庠教化宫行将携老母寓居學¶
其中(云　云)予既去徐醫以為有痰以碧霞金虎丹吐之¶
或謂心藏有熱勸服治心經諸冷藥積久為夜中洞泄¶
<pb:KR3j0134_WYG_006-16b>¶
氣脱内消飲食不前而死康侯父知舒州太湖縣遣一¶
道士與弟覺民自舒州來云道士能奏章達上清及訴¶
問鬼神幽暗中事道士作醮書符傳道𡨕中語云五十¶
年打殺謝吳劉不結案事康侯丙子生死纔二十七嵗¶
五十年前豈宿生邪康侯既死有妄人託夏噩姓名作¶
王魁傳實欲市利於少年狎邪輩其事皆不然康侯萊¶
州掖縣人祖世田舎翁父名弁字子儀誦詩登科為鄆¶
州司理康侯時十五餘嵗三兄弟隨侍與予同在鄆學¶
<pb:KR3j0134_WYG_006-17a>¶
子儀為開封軍廵判官康侯兄弟入太學不三年號成¶
人子儀待蘇州崑山闕來居汶康侯兄弟又與予在汶¶
學子儀謫潭州税康侯兄弟自潭來貫鄢陵戸康侯登¶
科為第一省試前父雪崑山事自潭移舒州太湖縣康¶
侯是年歸舒州省親次年赴徐州任明年死於徐實嘉¶
祐八年五月十二日也康侯性剛峭不可犯有志力學¶
愛身如氷玊不知猥巷俚人語不幸為匪人厚誣弟輩¶
又不為辨明懼日久無知者故因戒世人服金虎碧霞¶
<pb:KR3j0134_WYG_006-17b>¶
丹且以明康侯於泉下紹聖元年九月漕河舟中記¶
¶
　　向氏粥田¶
¶
　　楊和王最所鍾愛者第六女性極賢淑初事趙汝勑繼¶
事向子豐居於霅未有所育王甚念之一日向妾得男¶
楊氏使祕之以為已出且亟報王王喜甚即請誥命輕¶
舟往視之向氏家知王來良窘無䇿以尼其行時王以¶
保寧昭慶兩鎮節鉞領殿巖於湖為本鎮子豐因使人¶
諷郡官往迓之自郡将以次皆屬櫜鞬謹伺於界首王¶
<pb:KR3j0134_WYG_006-18a>¶
初以人不知其來及是聞官吏郊迎深恐勞動多事遂¶
中道而返因厚以金繒花果以遺其女且撥吳門良田¶
千畝以為粥米逮今向氏家有崑山粥米荘云此事得¶
之向氏子孫¶
¶
　　祥瑞¶
¶
　　世所謂祥瑞者麟鳳龜龍騶虞白雀醴泉甘露朱草靈¶
芝連理之木合頴之禾皆是也然夷攷所出之時多在¶
危亂之世今不暇援引古昔姑以近代顯著者言之王¶
<pb:KR3j0134_WYG_006-18b>¶
建父子之據蜀也天復六年巨人見青城山鳳凰見萬¶
歲縣黄龍見嘉陽江而甘露白雀白鹿龜龍並見於諸¶
州武成元年騶虞見武定嘉禾生廣昌麟見壁州龍五¶
十見於洵陽水中永平二年劒州木連理文州麟見黄¶
龍見富義江三年麟見永泰白龍見卭江騶虞見壁山¶
有三鹿隨之四年麟見昌州通正元年黄龍見太昌池¶
瑞物之出殆無虛歲而太子元膺以叛死大火焚其宫¶
室兵敗於外政亂於内終之以身死衍立而國亡其為¶
<pb:KR3j0134_WYG_006-19a>¶
瑞徴乃如此耳至如政和隆盛之際地不愛寳所在奏¶
貢芝草者動二三萬本蘄黄間至有一舖二十五里之¶
間遍野而出密州山間至彌滿四野有一本數十葉衆¶
色咸備者太守李文仲採及三十萬本作一綱進即進¶
職除本道運使汝海諸郡縣山石變為瑪瑙動以千百¶
伊陽太和山崩出水晶幾萬觔皆以匣進京師長沙益¶
陽山溪流出生金數百斤其間大者一塊至重四十九¶
斤其他草木鳥獸之珍不可一二數一時君臣稱頌祥¶
<pb:KR3j0134_WYG_006-19b>¶
瑞葢無虛日然越數歲而遂罹狄難邦國喪亂父子遷¶
播所謂瑞應又如此也善乎先儒之論曰未有喪仁而¶
久者也未有恃祥而夀者也商之王以桑穀昌以雉雊¶
大鄭以龍衰魯以麟弱白雉亡漢黄犀死莽惡在其為¶
符也世有喜言祥瑞之人觀此亦可以少悟矣¶
¶
　　杭學游士聚散¶
¶
　　杭學自昔多四方之士淳祐辛亥鄭丞相清之當國朝¶
議以㳺士多無檢束羣居率以私喜怒軒輊人甚者以¶
<pb:KR3j0134_WYG_006-20a>¶
植黨撓官府之政扣閽攬黜陟之權或受賂醜詆朝紳¶
或設局騙脅民庶風俗寢壞遂行下各州自試於學仍¶
照舊比分數以待類申将以是歲七月引試為始㑹教¶
官林經德對士子上請語微失於是大閧肆罵時趙京¶
尹與衆教官調停一時但欲求静遂許以三百名内一¶
半取土著一半取㳺士於是乃息越數日宰執奏事上¶
面諭曰近行諸州各試之法正欲散游學之士不知臨¶
安府憑何指揮復放外方之人趙尹聞之恐甚乃移牒¶
<pb:KR3j0134_WYG_006-20b>¶
俾游士限日出齋其計始窮乃為檄文相率而去云天¶
之将喪斯文實係興衰之運士亦何負於國遽罹斥逐¶
之辜靜言思之良可醜也慨祖宗之立法廣學校以儲¶
材非惟衍豐芑以貽後人葢亦隆漢都而尊上國肆惟¶
皇上克廣前猷炳炳宸奎釐為四學戔戔束帛例及諸¶
生蒙教育之如天恨補報之無地但思粉骨何畏觸喉¶
直立安石之姦共惜元城之去實為公義不利小人始¶
隂諷其三緘終盡打於一網不任其咎移過於君是誠¶
<pb:KR3j0134_WYG_006-21a>¶
何心空人之國昔鄭僑猶謂毁校不可而李斯尚知逐¶
客為非今彼不顧行之使我何顔居此厄哉吾道告爾¶
同盟母見義以不為宜行已而有恥茍為温飽可勝周¶
粟之羞相與提携莫蹈秦坑之禍斯言既出明日遂行¶
八月朔乃相率而出復作文告先聖曰斯文将喪嗚呼¶
天乎吏議逐客嗚呼人乎乗桴浮海嗚呼聖乎遯世無¶
悶嗚呼士乎敢告又作絶句詩云塞翁何必恨失馬城¶
火可憐殃及魚一笑出門天萬里擔頭猶有斥姦書又¶
<pb:KR3j0134_WYG_006-21b>¶
五言云鄭五不去國金陵深懼君校存知必毁書在已¶
如焚自是清流禍非干北黨分歸歟雖幸矣恨未效朱¶
雲又古詩云上書如啜盧仝茶直論國體寧無譁依然¶
茅葦縱横斜鍾山老柏休槎牙嗚呼時事如絲蔴食肉¶
者口徒咿哇鬼蜮空含射影沙逐客令下堪吁嗟識者¶
将謂秦得邪淳祐寖不如端嘉邪人剛指正人邪時有¶
引喙鳴靈鴉失脚竒禍遭羅罝尼山草木枯無華奄奄¶
山鬼相揄揶我今束書歸天涯不惜一去惜國家於是¶
<pb:KR3j0134_WYG_006-22a>¶
京尹待罪兩教官各降一資而陳顯伯鄭雄飛方以公¶
道自任且欲收譽士林乃相繼上疏欲復其舊而賈似¶
道居淮閫至以游士欲渡淮以脅上必從而理宗以周¶
粟秦坑等語怒未解深不然之至開慶己未吳丞相潛¶
再登揆席首欲收士心復舊法㑹去不果戴慶炣以參¶
樞軸畢竟作指揮許京庠有籍無分人引試一次於是¶
漸復雲集矣¶
¶
<pb:KR3j0134_WYG_006-22b>¶
¶
¶
¶
¶
¶
¶
¶
¶
　　齊東野語卷六¶
¶
